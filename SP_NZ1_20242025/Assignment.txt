

Konkurentsko zaključavanje kod zapisivanja u datoteku

Napraviti program koji će periodički (svakih 1-5 sekundi, slučajno) pokrenuti zapisivanje podataka u tekstualnu datoteku "data.txt" veličine 1MB (potrebno najprije napraviti takvu datoteku popunjenu prazninama). Program ne treba imati GUI.

Program treba pomoću slučajnih brojeva odrediti poziciju (offset) na kojoj će zapisivati podatke (pozicija treba biti u rasponu od 0 do 1023, predstavlja korake po jedan KB u datoteci od 1MB), nakon toga treba zaključati dio datoteke u koju će zapisivati isto tako slučajnu količinu podataka u raponu od 1K do 64k. Program treba zapisivati svoj PID na 8 mjesta širine uzastopno. Nakon zapisivanja potrebno je otključati zadani raspon. Nakon svakih 128 zapisa (to je 128*8=1024=1KB), tj. svakih 1KB ugraditi pazu od 100ms. Tako da će najkraći zapis od 1K trajati najmanje 100ms, a najduži od 64KB će trajati najmanje 64*100ms= 6,4s.

Program treba biti u stanju da se pokrene višestruko. Svaki pokrenuti program će biti proces s vlastitim PID-em. Svi oni trebaju zapisivati u istu datoteku data.txt. Zapisivanje može biti uspješno ili neuspješno (ako je već drugi proces zaključao taj raspon!)

Također, svaki proces treba generirati datoteku koja treba imati ime njihovog PID.txt, a u kojoj će zapisivati poruke o svojim akcijama u slijedećem obliku: TIMESTAMP Uspješno zapisano XYKB na poziciji OFFSET   ili   TIMESTAMP zapisivanje nije uspjelo na poziciji OFFSET.

Npr. neka je PID=123, datoteka 123.txt treba izgledati ovako:

2024-11-24 23:31:13 Uspješno zapisano 4KB na poziciji 279522

2024-11-24 23:31:17 Uspješno zapisano 62KB na poziciji 407552

2024-11-24 23:31:26 Uspješno zapisano 13KB na poziciji 977920

2024-11-24 23:31:31 Zapisivanje nije uspjelo na poziciji 512000

2024-11-24 23:31:34 Uspješno zapisano 47KB na poziciji 909312

...

(primjedba1: 2. zapis je trajao preko 6 sekundi + još vrijeme koje se čeka slučajno 1-5 sekundi do idućeg zapisivanja, zato je idući, 3. zapis tek za 9 sekundi

primjedba 2: sve pozicije zapisivanja su višekratnici 1024)
